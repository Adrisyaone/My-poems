# यो सत्य हो

मैले अन्तिम बचन बोले संगै

तिमीले सोच्यौ होला मेरो स्वर सुकिसक्यो

मैले अन्तिम सास फेरे संगै

तिमिले सोच्यौ होला मेरो अस्तित्वो मेटिसक्यो

तिमि गलत छौ साच्चै गलत छौ

<br>

धुँवा भै उडेका मेरो सरिरका हरेक अणुहरु

आज पनि कता कता जीवित छन्

मैले बोलेका हरेक वाक्य अनि शब्दहरु

आज पनि कता कता गुन्जीरहेछन्

म जीवित छु, साच्चै म जीवित छु

<br>

ति अणुहरु देख्न तिमिसंग साधन छन्

तरआँखा छैन

ति शब्दहरु सुन्न तिमीसंग कान छन्

तर हृदय छैन

तिमि कम्जोर छौ साच्चै नै कम्जोर छौ

<br>

लाग्दै होला कसैले तिमीलाई देखेको छैन

सबै कुराहरु गोप्य छन्

लाग्दै होला कसैले तिमीलाई सुनेको छैन

सबैको कान बन्द छन्

तिमि भ्रममा छौ साच्चै नै भ्रममा छौ

<br>

तिमिले गरेका हरेक कर्मको साक्षी

तिमि भित्रकै अणुहरु हुन्

तिमिले बोलेका हरेक शब्दको ध्वनी

तिनै अणुहरुले सुनेका छन्

साक्षी छन्, अणुहरु साक्षी छन्

<br>

एकदिन ति अणु हरुले भन्नेछन् अरुलाई

तिम्रा कुकर्मका सूचीहरु

तिम्रा झुटीला वाक्यहरु

तिमि पुरै नांगिने छौ, तिमि पुरै भासिने छौ

यो सत्य हो, साच्चै सत्य हो।
