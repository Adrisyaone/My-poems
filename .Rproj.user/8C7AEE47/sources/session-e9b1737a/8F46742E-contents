# मेरो बृद्ध अवस्था

" चाउरिएको छाला, फुलेको कपाल, कम्जोर शरिर, लेर्बराएका गोडा, मुस्किलले देख्ने आँखा, अनि मुस्किलले सुन्ने कान ... कति धेरै  परिवर्तन भयो  । कस्तो कालो कपाल थियो मेरो । कस्तो राम्रो मिलेको शरिर थियो । चिलको जस्तो आँखा थिए  मेरा  । हिड्न थाले पछि कसैले भेट्दैन थियो । के भयो आज ?" सुस्केरा हाल्दै कोल्टो फेर्छ ।

" भगवानसंग कति पुकारे कि - काम गर्दा गर्दै काल आओस । मलाई कसैले हेर्न नपरोस  । तर १ बर्ष देखि घर र शौचालय नै संसार भएको छ । कति धेरै हिड्ने म, कति धेरै घुम्नु पर्ने मलाई यस्तो दिन आउछ भनेर कहिल्यै   लागेको थिएन । आफु संग शक्ति हुदा अनि शरिरमा तेज हुदा, कसले सोच्छ भबिस्य को कुरा । अनि भबिस्यको कुरा सोचेर दिक्क मान्दै आफ्नो युवापन पनि त खेर फाल्नु भएन । " फेरी कोल्टाे फेर्छ ।

" मलाई कता कता यो मेरो सपना जस्तो लागिरहेको छ । यदि यो सपना नै हो भने पनि म अब सपनाबाट व्युझिन  चाहन्न  । म सपनामै मर्न चाहन्छु । सपनामा भए पनि मैले कति राम्रो संग जीवन बिताए । सबैको राम्रो गरे । कति धेरै घुमे अनि कति धेरै मान्छेहरुलाई साथी बनाए । व्युझिए  भने सबै कुरा मैले बिर्सिन्छु अनि फेरी बच्नु पर्छ । मलाई फेरी अगाडी देखि बच्नु छैन । "

" के म सपनामै छु त ?"  चाउरि परेको हातको  छाला, माशु नै   नभएको हड्डी  मात्र देखिने अर्को हातको औलाले चिमोट्छ ।

" होइन म  के  सोचिरहेकोछु यस्तो । यो सपना होइन हबिगत हो ।" खाटबाट उठ्छ  । अनि खाट भन्दा पल्लो छ्येउमा रहेको टेबल तिर बिस्तारै छाम छाम छुम छुम गर्दै लर्बराउदै जान्छ ।

" यस्तो सबैको घाँडो भएर नि के बच्नु ? मर्न काल पनि त आउनु पर्यो । अनि काल नआई मर्नको लागि त मैले आत्मा हत्या गर्नुपर्यो । आत्मा हत्या गर्ने कायर त म होइन । जस्तो गाह्रो  भएनी बच्नी हो । जस्तो हुन्छ त्यो भोग्ने हो ।

 " मैले पो सोचेको हो त  म छोराहरुलाई  घाँडो  भएँ  भनेर । छोराहरुले तेस्तो सोचेका छैनन कि ? यो मन पापी हो सबैलाई संखा मात्र गर्छ । साँचै  छोराहरुले राम्रो संग हेरेका छन् ।  हेर्ने भनेर मेरै अगाडी बस्नु पर्छ भन्ने पनि त छैन । कहिले कहिँ फोन गर्दा नि भयो नि अनि कहिले कहिँ  फलफुल अनि पैसा लिएर विदेश बाट घर आउदा पनि त भयो नि । नातीनातिनीलाई म भएको ठाउमा किन ल्याउनु पर्यो । अनि नातीनातिना लाई यस्तो बुडो शरीर पनि देखाउनु हुन्न । कतै मलाई देख्दा उनीहरुमा बितृष्णा उत्पन्न हुने पो होकी ।  मलाई बच्चाहरु संग खेल्न मन लग्यो भन्दैमा तेत्रो पैसा तिरेर यहाँ आइरख्नु पनि त भएन ।

उनीहरुको आफ्नो जीवन छैन र । म जस्तोलाई हेरेर उनीहरुले जीवन को महत्तोपूर्ण भाग बिताउनु पनि त भएन । अहिलेको संसारमा बच्न धेरै गाह्रो छ । धन्न गरेका छन् । " कापीरहेका हातले बिस्तारै थर्मसबाट गिलाशमा पानि हाल्छ । पानि हाल्दा हाल्दै टोलउछ । पानि पोखिएर जान्छ

" तिमि भन्दा धेरै म बाच्छु भन्ने निष्ठुरीले मलाई एक्लै छोडेर गई । तिमि जस्तो जीवनसाथी पाउनु मेरो सौभाग्य हो भन्नेले पनि कहिल्यै  एक्लै छोडेर जान्थ्यो होला ? । बिश्वोमा येत्रो ठाउँ थियो । रिसाएर अर्को ठाउँमा गएको भए पनि हुन्थ्यो संसार नै छोड्न पर्थियो त ? उ त जान्न भन्दै थिई । मैले नै हो उसलाई छोराहरुसंग जा अनि विदेश घुमेर आइज भनेको । मैले नै हो प्लाने को टिकेट कट्देको । कसले सोचेको थियो र त्यो प्लेन बिचमा गएर दुर्घटना हुन्छ भनेर । न त प्लेन नै भेटियो न त उसलाई । हैट दुर्घटना भएकै भए पनि कोहि मान्छे त बाच्छन् नि । उ पनि बचेकी होलि अनि आफ्नो देश फर्किन खोज्दै होलि ।अनि स्वदेश फर्किन पैसा जम्मा गर्दै होलि । बिचारीले कति जम्मा गरि होला ?यता बाट पठाऊ भने पनि म उसलाई कसरि सम्पर्क गरु ।  कति दुख पाई होला ।  एकदिन उ आउछे पक्कै आउछे । तेतिकै हरेस खाने खालकी होइन उ ।  आउछे अनि फेरी खिस्स हास्दै म संग मेरो काखमा बस्ने छे । अनि तेस्पछि म कहिल्यै  उसलाई आफुबाट टाडा पठाऊदिन । मेरै आँखा अगाडी राख्छु । " गिलासको पनि एकै सासमा पिउदै ।

ढोकमा कसैले ढक ढक गरेको अवाज सुनिन्छ ।

"को हो ?"

"म हो बुबा । तपाईलाई भोक लागेको छ कि भनेर "

"छैन बाबु, आज केहि खाऊ जस्तो लागेको छैन ।"

"भोक लागे भन्नु ल । म येही तल छु ।

" ल ल बाबु ल "

"कति दुख गरेको छ यसले । छोराहरु साथमा छैनन् भन्ने महसुस हुनै दिएको छैन । यो पनि त मेरो छोरा नै हो नि । आहिले कति ठुलो भयो । सेवा गरेर बसेको छ मेरो । पढ्नमा माहिर केटो लाई  आफ्नो भबिस्य बना, मलाई हेर्नु पर्दैna भन्दा पनि कतै जादैन  । अम्रिका बाट बोलाऊदा पनि गएन । गएको भए उसको भबिस्य बन्थ्यो ।  बाटोमा फालिएको बच्चालाई घरमा ल्याएर पाल्देको भन्दैमा येति सम्म दुख गर्दिनु पर्थियो त । आफ्नै  छोराहरुले  पनि  फल्देको  यो  बुडो  शरीरलाई  ।  बोलि पनि फुटेको थिएन यसको मैले भेट्दा । घरमा लिएर आए । यसको बाउआमा कति खोजे । आफ्नो बाउआमाले पालेको जस्तो कहाँ हुन्थ्यो अरुले पालेको । तर न त मैले यसका बाऊआमा भेटाए । न त यो मेरो बच्चा भन्दै कोहि भेट्नै आए । जानुकाले पनि भेदभाब नगरी पालेकी थिई । तेही भएर होला कति धेरै रोएको थियो यो केटो प्लेन दुर्घटना हुदा । तेती त यसका दाजुहरु नि रोएका थिएनन् । जानुका त भन्थी हाम्रो अन्तिममा साथ् दिने येही काले हुन्छ हेर्नु न । आफुले जन्माएको भन्दैमा जीवनभर मरनोप्रान्त हामीलाई नै हेर्छन भन्ने नहुने रहेछ । साहेद हाम्रै पालनपोषणमा केहि कमजोरी थियो कि ? साहेद हाम्रै कमजोरीले होकी ? जे होस् आफुले भए सम्म र सकेसम्म गरेकै हो । मलाई कुनै पनि ग्लानी छैन । 

"अब त संसार बाट बिदा पनि लिनु पर्छ । तर काल नआए सम्म त बस्नै पर्यो । यो जीवन भनेको नि एक प्रकारको नाटक नै रहेछ । सुरु हुन्छ भन्ने नि थाहा छ । अन्त्य हुन्छ भन्ने नि थाहा छ । तर कुन कुरा कुन समयमा हुन्छ भन्ने मात्र थाहा नहुने । यो कुरा यो समयमा हुन्छ भन्ने थाहा भयो भने  पनि यो जिन्दगिको के महत्तो हुन्थ्यो होला र । येतिकै एकछिनमा के होला? भोलि के होला?, अर्को महिना के होला?, भन्दै जीवनको गोरेटोमा हिड्नुको कति रमाईलो छ । जिन्दगि नै येही हो नि । "

"म यस्तो स्तिथिमा छु भनेर स्वर्ग पुगेका आमाबुबाले मलाई देखे भने कति पिरोलिनछन् होला । सच्चा मनले  सन्तानले दुख  पाउदा साथ्  अनि सुख पाउदा रमाइदिने मान्छे संसारमा निकै कम हुन्छन जसमध्ये आमा बाउ दुइ हुन् । अहिले पनि आफ्नो बच्चाको प्रगतिको कामना गर्दै होलान । आमा! बुबा! अब चाडै तपाईहरु भाको ठाउँमा आउछु । अनि फेरी मज्जाले तापईहरुको काखमा बर्सौसम्म  नसुतेर लागेको निन्द्रा  पुराउने छु । अनि फेरी बुबाको कथा अनि आमा को लोरी सुन्छु । रात भरि कुरा गरेर बस्नु पर्छ । तपाईहरु गए पछि भएका सबै कुराहरु सुनौउनु पनि त छ । "

"बुबा बुबा, आमा आउनु भयो । आमा आउनु भयो । "

" के भन्छ यो । खोइ कता छे कता छे  त जानुका । " हत्पताई कोठाबाट बाहिर निस्किन्छ । 

"तिमि आयौ । मलाई थाहा थियो, तिमि आउछौ भनेर । कस्तो दुब्लाईछ्येउ त । कति दुख पायौ है ।"

" तपाईको मायाले मलाई बचायो  । अनि तपाईको मायाले नै मलाई एउटा आँट दियो जसले आज  म फेरी तपाईसंग नै आको छु, तपाईलाई भेट्न  ।"

"  आफुचाहिँ हेर न  कस्तो भएछौ  । तेत्रो मोटो ज्यान खै त ? "

" हामी यो ठाउँमा नबसौ.. मैले उता धेरै राम्रो ठाउँ देखेको छु । हिड्नुस जुम । म तपाईलाई लिन आको "

" यो सबै छोडेर जाने ? येतै बसौ न  हुन्न । यहाँ हामीले बनाको घर छ । काले छ । चिनेका मान्छे हरु येतै छन् । हाम्रो सबै येतै छ । "

" म त यो ठाउँमा बस्दिन । तिमि जाने भए हिड म संगै । होइन भने म त गए । "

"तिमि त येस्ती थिइनौ । मैले भनेको मान्थ्येउ त । अटेरी नगरन । येतै बसौ । "

" तिमि मान्दैनौ जस्तो छ । म  चाही लागे । "

" पर्ख म पनि आउछु । म तिमिलाई एक्लै छोड्न सक्दिन । तिमि बाहेक मेरो अरु को छ भन त । साँचै हो कति यो ठाउँमा बस्ने । म नँया ठाउँ नगएको नि धेरै भयो । हुन्छ म पनि जान्छु तिमि संगै "

"उता कति राम्रो छ, आनन्दमय छ । यहाँ जस्तो होइन । धेरै राम्रो,  स्वर्ग जस्तै छ ।"

" उता स्वर्ग होस् या नर्क होस् जे होस् तिमि त्यहाँ हुन्छौ । मेरो लागि त्यहि काफी छ । "

(कोठामा काले आउछ । अनि बिस्तारामा लडेका कृष्णको छ्येउमा गएर बोलाउछ)

" बुबा, उठ्नुस, अब त केहि खानु पर्छ ।"

(हात गोडा छाम्छ, सबै चिसो) 

संखा लागेर नाडी हेर्छ । मन्द मन्द मात्र नाडी हुन्छ । 

" बुबा बुबा  उठ्नुस न उठ्नुस । मलाई एक्लै छोडेर नजानुस । मेरो बच्ने प्रेरणा नै तपाई हो । तपाई बिना म कसरि बच्ने । आमाले नि छोडेर जानु भयो । तपाई पनि  । उठ्नुस न बुबा उठ्नुस ", भित्र बाटै कोक्की कोक्की रुन्छ ।  

"छोरा बोलाऊदै छ । फर्किम जानु, फर्किम । "

"होइन हामी यहाँ बस्दै नबसौ । छोदिनुस अब सबै कुराहरु कति अल्झेर बस्ने । अब हामी यो संसारी मोहमायाबाट मुक्त हुनु पर्छ । अनि प्रभुमा लिन हुनुपर्छ । हामी नभए नि यो संसार चल्छ । ढुक्क भएर हिडनुस ।"

एक्कासी सास बन्द हुन्छ । एकछिन अगि सम्म त्यो सरिर अब लास । 

मान्छेहरु एकाएक जम्मा हुन थाल्छन  अनि लासलाई घाट लाने तरखर गर्छन ।
