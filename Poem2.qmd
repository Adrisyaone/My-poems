# आत्मबोध

कति पढियो कति पढियो

अणु देखि ब्रमाण्ड सम्म जानियो

जानेर के लछारपाटो लाईयो

बस्

डिग्री पाईयो,

दराज खचाखच बनाईयो

फुर्ति झार्न पाईयो,

सबैको वहा वहा खाईयो

गफ हान्न सजिलो भो

कमाउने एउटा भाडो भो

तर

यति धेरै पढिएछ कि

सबै कुरा भुलिएछ

ठुलाको सम्मान

गुरुको आज्ञापालन

सानालाई हात

असक्तलाई साथ

आफ्नो जीवनको लक्ष्य

अनि सबैले खोज्ने मोक्ष्य

सबै नै पोलिएछ

सबै नै भुलिएछ

बस्

अब आफैँलाई भुल्न बाँकी छ

यो मायावी संसारमा आल्झियेर

कंकला शब्द गरि रुन बाँकी छ

आफ्नो कार्य माथि पश्चाताप गरेर

पट पट टाउको फोड्न बाँकी छ
