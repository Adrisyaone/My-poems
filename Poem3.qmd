# जीवनको प्रतिबिम्ब

पुषको मुटु काप्ने ठण्डी

च्यातिएको मण्डी

लम्पसार लडेको मेरो शरीर

खुल्ला आँखा

खुल्ला आकाश

ताराहरु रमाईरहेछन

तड्पीरहेछु म ।

च्यातिएको लुगा

मुटु छेड्ने चिसो बतास

कापीरहेको मेरो शरीर

नाचीरएका रुखहरु

डरइरहेको म ।

आँखा अगाडी नाना मिस् ठान्न

नाकै छेड्ने वास्ना

मलाई हेरिरहेको भात

खाली मेरो खल्ती

भोको मेरो पेट

दाम्रीएको म

तड्पीएको म ।

उज्यालोको पर्खाइमा

कयौं रातहरु बिते

कयौं साथहरु छुटे

आत्तिएको म

मात्तिएको म

आलेटाले गर्दै

उज्यालोको पर्खाइमा

आँखा खुल्लै राखे

जुनको उज्यालो तापे

एक टह शुन्यतामा हेरिरहे ।

भोलि सम्म म बाँचे भने

भोलिको संसार हेर्नेछु

आजको भयानक रातलाई बिर्सेर

मस्तसँग उज्यालो ताप्ने छु

दाम्रिएको पेट फुकाउनेछु

च्यातिएको कमिज सिलाउनेछु

अर्को कहाली लाग्दो

निस्लोट रात काट्ने आँट बटुल्दै

म अगाडी बढ्नेछु ।

म अगाडी बढ्नेछु ।

![](Pictures/2.jpg)
